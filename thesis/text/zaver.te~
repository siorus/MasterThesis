\chapter*{Záver}
\phantomsection
\addcontentsline{toc}{chapter}{Záver}

V rámci semestrálnej práce bola naštudovaná problematika bezpečnosti a prevádzky sieťových zariadení a prišlo k porovnaniu existujúcich riešení. Z dostupnej literatúry a odborných textov boli vytvorené tabuľky s odporúčaniami rešpektujúce topológiu, teda hierarchický model siete a tiež ohodnotenie závažnosti pri absencii odporúčaní. Bol vytvorený návrh aplikácie, princíp fungovania, navrhnutá štruktúra ukladania a práce s konfiguráciami zariadení a ukladanie výsledkov. V rámci implementácie kódu prišlo k vytvoreniu konfiguračných súborov na ukladanie informácií zariadení a šablóny konfiguračného súboru popisujúceho modul zodpovedný za nález, vykonanie nápravy a záznam nájdených nedostatkov. Ako implementačný programovací jazyk bol vybraný jazyk Python a YAML pre konfigurácie potrebné pre moduly.

V naväzujúcej diplomovej práci príde k celkovej implementácii aplikácie a jej následnému otestovaniu na konfiguráciách z virtuálnych zariadení ako aj na zariadeniach z reálnej prevádzky. Bude vytvorená dokumentácia a API, ktoré budú umožňovať pridávanie modulov ďalšími prispievateľmi a tým rozšíriť použiteľnosť aplikácie na ďalších výrobcov. 
